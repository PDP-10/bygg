Olagligt

En "olaglig" handling är brottslig, förbjuden.
Det vet väl envar, att en sak, som man gör
som strider mot lagarna, reglerna, buden,
den kan man bli bötfälld och inburad för.

Men om man funderar, så kunde det vara
beskrivning på något som just inte går.
Med "olaglig" skulle man kunna förklara
en tingest i olag; en klocka som står.

Den tredje betydelsen, ganska så logisk,
är "olagbar", omöjlig att göra hel.
Är inte dess innebörd rätt pedagogisk?
Helt "olaglig" är därför malen kanel.
